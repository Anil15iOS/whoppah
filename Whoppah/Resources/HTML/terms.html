<html>
  <head>
    <link rel="stylesheet" type="text/css" href="css/style.css" />
    <meta name="viewport" content="width=device-width, initial-scale=1.0" />
    <meta charset="UTF-8" />
  </head>
  <body>
    <ol>
      <br />
      <li><strong>Definities</strong></li>
      Termen die in deze Voorwaarden (zoals hieronder gedefinieerd) met een
      hoofdletter zijn geschreven, hebben de navolgende betekenis:
      <br />
      <strong>Account:</strong>
      het persoonlijke profiel van een Gebruiker op het Platform waarmee gebruik
      kan worden gemaakt van de Dienst(en) van Whoppah.
      <br />
      <strong>Advertentie:</strong>
      een aanprijzing van een Product zoals door Verkoper geplaatst op het
      Platform via het Account.
      <br />
      <strong>Applicatie:</strong
      >de te downloaden (mobiele) applicatie(s) van Whoppah waarmee het Platform
      toegankelijk is.
      <br />
      <strong>Derde Aanbieder:</strong>
      een derde partij, niet gelieerd aan Whoppah, die bepaalde diensten
      aanbiedt via het Platform, zoals Stripe voor betalingsdiensten of
      aanbieders van transportdiensten.
      <br />
      <strong>Dienst(en):</strong>
      de diensten die door Whoppah, al dan niet via een Derde Aanbieder, op het
      Platform worden aangeboden, waaronder maar niet beperkt tot, het plaatsen
      van Advertenties om Producten voor verkoop of veiling aan te kunnen
      bieden, het faciliteren van de aan de (ver)koop verbonden betalingen en
      het (laten) verzenden en leveren van (een) Product(en).
      <br />
      <strong>Gebruiker:</strong
      >iedere natuurlijk- of rechtspersoon, daaronder tevens begrepen een Koper
      en Verkoper, die het Platform bezoekt en gebruik maakt van de daarop
      aangeboden Dienst(en).
      <br />
      <strong>IE-rechten:</strong>
      alle intellectuele eigendomsrechten, zowel geregistreerd als
      ongeregistreerd, waaronder maar niet beperkt tot, octrooirechten,
      auteursrechten (inclusief rechten op bron- en objectcodes van software),
      databankrechten, merkrechten, handelsnaamrechten en rechten met betrekking
      tot knowhow en bedrijfsgeheimen.
      <br />
      <strong>Koopsom:</strong>
      het totaalbedrag dat Koper aan Verkoper is verschuldigd voor het gekochte
      Product, inclusief BTW en exclusief Servicekosten en eventuele
      verzendkosten.
      <br />
      <strong>Koper:</strong>
      een natuurlijk- of rechtspersoon die via het Platform een
      (koop)overeenkomst sluit met een Verkoper met betrekking tot de aanschaf
      van een of meerdere Product(en).
      <br />
      <strong>Stripe:</strong>
      het betaalplatform van de payment service provider met de daarop
      aangeboden betaalmethodes.
      <br />
      <strong>Particuliere Verkoper:</strong>
      een natuurlijk- of rechtspersoon die handelt in de uitoefening van
      zichzelf en via het Platform een of meerdere Product(en)aanbiedt.
      <br />
      <strong>Platform:</strong>
      de online omgeving, toegankelijk via de (mobiele) website(s) en
      Applicatie, waarop de Diensten van Whoppah worden aangeboden en
      toegankelijk zijn.
      <br />
      <strong>Product:</strong>
      een (tweedehands-, showroom-, of gebruikt) product in een bepaalde,
      beschikbare (sub-)categorie dat door Verkoper op het Platform kan worden
      aangeboden.
      <br />
      <strong>Professionele Verkoper:</strong>
      een natuurlijk- of rechtspersoon die handelt in de uitoefening van een
      beroep of bedrijf en via het Platform een of meerdere Product(en)aanbiedt.
      <br />
      <strong>Servicekosten:</strong>
      de door Koper aan Whoppah verschuldigde kosten ter hoogte van € 1,-
      (zegge: één euro) om de kooptransactie met Verkoper te bewerkstelligen.
      <br />
      <strong>Verkoper:</strong>
      een natuurlijk- of rechtspersoon – de Professionele Verkoper hier tevens
      onder begrepen - die via het Platform een of meerdere Product(en)
      aanbiedt. Verkoperscommissie: In geval van Professionele Verkopen geldt
      dat de door een Professionele Verkoper aan Whoppah verschuldigde
      vergoeding – te weten 15% van de Koopsom – voor gebruikmaking van de
      geleverde Dienst(en), welke door Whoppah wordt ingehouden op de
      uitbetaling van de Koopsom aan Verkoper. In geval van Particuliere
      Verkopen geldt door de verkoper een verschuldigde vergoeding - te weten 5%
      van de Koopsom - voor gebruikmaking van de geleverde Dienst(en), welke
      door WHoppah wordt ingehouden op de uitbetaling van Koopsom aan de
      Verkoper.
      <br />
      <strong>Voorwaarden:</strong>
      deze gebruikersvoorwaarden.
      <br />
      <strong>Whoppah:</strong>
      de besloten vennootschap Whoppah B.V., statutair gevestigd te Amsterdam en
      ingeschreven in het handelsregister van de Kamer van Koophandel onder
      nummer 71938206.

      <br />
      <br />
      <li><strong>Toepasselijkheid</strong></li>
      <ol>
        <li>
          Deze Voorwaarden zijn van toepassing op ieder gebruik door een
          Gebruiker van het Platform en/of de Diensten, alsmede op het leveren
          en onderhouden van de Diensten door Whoppah. Voor zover Whoppah in het
          kader van haar Diensten gebruik maakt van Derde Aanbieders, kunnen de
          algemene (leverings)voorwaarden van de betreffende Derde Aanbieder
          eveneens van toepassing zijn.
        </li>
        <li>
          Bij het aanmaken van een Account verklaart Gebruiker zich jegens
          Whoppah gebonden aan deze Voorwaarden.
        </li>
        <li>
          Afwijkingen, aanvullingen of andere wijzigingen in deze Voorwaarden
          zijn slechts geldig indien en voor zover schriftelijk en expliciet met
          Whoppah overeengekomen.
        </li>
        <li>
          Whoppah is gerechtigd deze Voorwaarden van tijd tot tijd eenzijdig te
          wijzigen. In voorkomend geval zal de nieuwe versie van de Voorwaarden
          opnieuw geaccepteerd dienen te worden door de Gebruiker alvorens
          verder gebruik te kunnen maken van het Platform en de daarop
          aangeboden Diensten. Indien Gebruiker het niet eens is met de
          wijzigingen, dient Gebruiker geen verder gebruik te maken van het
          Platform en/of de daarop aangeboden Diensten. Indien Gebruiker het
          gebruik van het Platform en/of de Diensten voortzet na wijziging of
          aanvulling van de Voorwaarden, accepteert Gebruiker daarmee
          onherroepelijk de gewijzigde of aangevulde Voorwaarden.
        </li>
        <li>
          Indien enige bepaling in deze Voorwaarden nietig is of vernietigd
          wordt, zullen de overige bepalingen van deze Voorwaarden onverminderd
          van kracht blijven. Whoppah zal in dat geval de nietige of vernietigde
          bepaling vervangen, waarbij zoveel mogelijk het doel en de strekking
          van de nietige dan wel vernietigde bepalingen in acht wordt genomen.
        </li>
        <li>
          Indien Gebruiker in strijd met een of meerdere bepalingen uit deze
          Voorwaarden handelt, is Whoppah gerechtigd, in aanvulling op eventuele
          andere (rechts)middelen, de activiteiten van Gebruiker op het Platform
          met onmiddellijke ingang, geheel of gedeeltelijk (tijdelijk) te
          beperken of op te schorten, daaronder tevens begrepen het Account
          (tijdelijk) stop te zetten en/of te verwijderen, alsmede de toegang
          tot de Dienst(en) te weigeren, zonder dat Whoppah hiervoor op enige
          wijze aansprakelijk of schadeplichtig is jegens Gebruiker.
        </li>
      </ol>
      <br />
      <li>
        <strong>
          Het Account
        </strong>
      </li>
      <ol>
        <li>
          Teneinde gebruik te kunnen maken van de Diensten van Whoppah, dient
          Gebruiker een Account aan te maken. Gebruiker kan bij het creëren van
          een Account ervoor kiezen om in te loggen via een ander sociale media
          platform account van Gebruiker. Gebruikers die jonger dan 18 jaar
          zijn, hebben toestemming van de wettelijke vertegenwoordiger (voogd of
          ouder) nodig teneinde gebruik te kunnen maken van de Diensten.
        </li>
        <li>
          Gebruiker is zelf verantwoordelijk voor de zorgvuldige geheimhouding
          van zijn gebruikersnaam en wachtwoord. Gebruiker is in dat verband ook
          aansprakelijk voor ieder gebruik van de Diensten via zijn Account,
          daaronder begrepen alle (rechts)handelingen die onder het Account
          worden verricht.
        </li>
        <li>
          Gebruiker is verder zelf verantwoordelijk voor de volledigheid en
          juistheid van de gegevens in het Account en het updaten daarvan in
          geval van wijzigingen.
        </li>
        <li>
          Het is Gebruiker niet toegestaan om meerdere Accounts te hebben die
          direct of indirect van dezelfde Gebruiker zijn.
        </li>
        <li>
          Om van onze online betaaldienst gebruik te kunnen maken, dient
          Gebruiker te beschikken over een betaalrekening bij een
          Nederlandse/Europese bankinstelling. Iedere Professionele Verkoper is
          verplicht zich als zodanig te identificeren en op verzoek nadere
          gegevens te verstrekken bij het aanmaken van het Account. Whoppah
          heeft het recht de status van een Account van een Verkoper te wijzigen
          indien daartoe redelijkerwijs aanleiding bestaat, bijvoorbeeld indien
          een Professionele Verkoper zich niet als zodanig heeft geregistreerd.
        </li>
        <li>
          Whoppah heeft te allen tijde het recht om het aanmaken van een Account
          te weigeren, dan wel om een reeds aangemaakt Account (tijdelijk) te
          blokkeren of te verwijderen. Dit kan bijvoorbeeld het geval zijn
          wanneer Gebruiker in een land woont waar de Diensten niet geleverd
          (kunnen) worden, er sprake is van (een vermoeden van) fraude of het
          (vermoeden van) in strijd handelen met deze Voorwaarden. Door een
          dergelijke weigering, blokkering of verwijdering ontstaat voor
          Gebruiker nimmer een recht op (schade)vergoeding.
        </li>
        <li>
          Gebruiker kan Whoppah per e-mail verzoeken het Account te verwijderen.
          In dat geval: (i) kan Gebruiker niet langer gebruik maken van de
          Diensten, (ii) zal Whoppah de gegevens in het Account uiterlijk binnen
          1 maand na ontvangst van een dergelijk verzoek verwijderen, behoudens
          het bepaalde in de volgende volzin. Indien Whoppah van Gebruiker een
          verzoek tot verwijdering van het Account ontvangt, terwijl er nog
          betalings- en/of leveringsverplichtingen openstaan, dient Gebruiker
          hier eerst aan te voldoen alvorens het Account kan worden verwijderd.
        </li>
      </ol>
      <br />
      <li>
        <strong>
          Plaatsing van een Advertentie
        </strong>
      </li>
      <ol>
        <li>
          Met een Account kan een Verkoper een of meerdere Advertentie(s)
          plaatsen op het Platform.
        </li>
        <li>
          Door het plaatsen van een Advertentie verstrekt Verkoper aan Whoppah
          een kosteloos, eeuwigdurend, onherroepelijk, niet-exclusief recht om
          die Advertentie (of onderdelen daarvan) te gebruiken, verveelvoudigen
          en/of openbaar te maken voor marketing-, promotie- en/of
          publiciteitsdoeleinden van Whoppah.
        </li>
        <li>
          Verkoper waarborgt en garandeert dat:
          <ol>
            <li>
              er niet gelijktijdig meerdere identieke Advertenties op het
              Platform staan;
            </li>
            <li>
              hij rechtmatig beschikt over het in de Advertentie aangeboden
              Product;
            </li>
            <li>
              de staat van een in de Advertentie aangeboden Product minimaal
              ‘goed’ is
            </li>
            <li>
              de inhoud van de Advertentie (titels, beschrijvingen, prijzen en
              foto’s van het Product daaronder begrepen) niet misleidend,
              onnauwkeurig, onvolledig of onjuist is;
            </li>
            <li>
              de inhoud van de Advertentie geen inbreuk maakt op (intellectuele
              eigendoms)rechten van derden;
            </li>
            <li>
              de inhoud van de Advertentie geen discriminerende, pornografische,
              beledigende of anderszins illegale of onrechtmatige inhoud bevat;
            </li>
            <li>
              de inhoud van de Advertentie niet in strijd is met toepasselijke
              wet- of regelgeving.
            </li>
          </ol>
        </li>
        Een geplaatste Advertentie is gedurende 60 (zestig) dagen actief. Daarna
        wordt de Advertentie automatisch van het Platform verwijderd. Verkoper
        vrijwaart Whoppah voor eventuele (schade)vorderingen vanuit Koper, als
        gevolg van of samenhangende met het niet voldoen aan de garanties zoals
        beschreven in de vorige bepaling. De in een Advertentie genoemde Koopsom
        is in Euro, inclusief BTW (voor zover van toepassing) en exclusief
        Servicekosten en eventuele verzendkosten. Voor zover van toepassing,
        bepaalt Verkoper vooraf de hoogte van de verzendkosten. Advertenties
        worden geplaatst binnen een aanwezige (sub-)categorie. Whoppah is
        gerechtigd bepaalde (sub-)categorieën te verwijderen waardoor
        Advertenties mogelijk ook worden verwijderd, dan wel verplaatst naar een
        andere (sub-)categorie. Hierdoor ontstaat voor Gebruiker nimmer een
        recht op (schade)vergoeding. Na plaatsing van een Advertentie wordt het
        hierin aangeboden Product beoordeeld door (stylisten en deskundigen van)
        Whoppah. Whoppah is daarbij gerechtigd om (de inhoud van) een bepaalde
        Advertentie (of onderdelen daarvan) te weigeren, dan wel te verwijderen.
        Dit kan bijvoorbeeld het geval zijn wanneer er sprake is van (een
        vermoeden van) inbreuk op (intellectuele eigendoms)rechten van derden of
        het (vermoeden van) in strijd handelen met deze Voorwaarden, zoals de
        garanties uit artikel 4.3. De Verkoper ontvangt hierover bericht. In
        voorkomend geval ontstaat voor Verkoper evenwel nimmer een recht op
        (schade)vergoeding.
      </ol>
      <br />
      <li>
        <strong>
          Aanvaarding en betaling
        </strong>
      </li>
      <ol>
        <li>
          Er is sprake van een geldige verkoop van een Product in de volgende
          gevallen: (i) als Koper op de Koop Nu-button klikt, (ii) als Koper een
          bod op een Product heeft gedaan dat door Verkoper binnen 48 uur na
          plaatsing van het bod is geaccepteerd.
        </li>
        <li>
          Wanneer Koper en Verkoper tot een verkoop (aanbod en aanvaarding) van
          een Product zijn gekomen conform het bepaalde in dit artikel,
          bevestigt Whoppah de aankoop, tevens bevattende een verzoek tot
          betaling van de Koopsom, aangevuld met Servicekosten en eventuele
          verzendkosten, conform de aangegeven betalingsinstructies.
        </li>
        <li>
          Het Product wordt gedurende 1 uur exclusief voor Koper vastgehouden,
          binnen welke termijn Koper de Koopsom en overige kosten dient te
          voldoen conform de instructies van Whoppah. Indien Koper de Koopsom en
          overige kosten niet of niet binnen dit uur voldoet, komt de
          Advertentie met het te veilen Product opnieuw beschikbaar en hebben
          andere Kopers de mogelijkheid om binnen een resterende termijn van 47
          uur alsnog een bod op het Product te doen. Indien er binnen 47 uur een
          nieuw bod wordt geplaatst en geaccepteerd door Verkoper, geldt
          daarvoor opnieuw 1 uur exclusiviteit voor de desbetreffende Koper.
          Indien er binnen de aangewezen 47 uur geen nieuw bod wordt geplaatst,
          noch sprake is van voldoening van de Koopsom en overige kosten door de
          ‘eerste’ Koper, komt de Advertentie wederom geheel beschikbaar met
          verwijdering van de eerder hierop uitgebrachte biedingen.
        </li>
        <li>
          Zowel Koper als Verkoper erkennen dat Whoppah via het Platform enkel
          een faciliterende en ondersteunende rol heeft door het aanbieden van
          de Diensten en op geen enkele wijze partij is of wordt bij een
          (koop)overeenkomst tussen Koper en Verkoper. Koper en Verkoper
          vrijwaren Whoppah tegen iedere (schade)vordering vanuit Verkoper
          respectievelijk Koper, als gevolg van of samenhangende met het
          overeenkomen en/of uitvoeren van de (koop)overeenkomst tussen Koper en
          Verkoper.
        </li>
        <li>
          Het is Koper en Verkoper niet toegestaan om rechtstreekse betaling van
          de Koopsom overeen te komen en/of rechtstreeks gedane betalingen van
          de Koopsom te accepteren. Ontvangen bedragen dienen in dat geval te
          worden gerestitueerd. Bij overtreding van deze bepaling zijn zowel
          Koper als Verkoper hoofdelijk aansprakelijk voor vergoeding van alle
          hierdoor veroorzaakte schade en kosten van Whoppah, welke in ieder
          geval een bedrag belopen ter hoogte van de door Whoppah misgelopen
          Servicekosten en Verkoperscommissie (voor zover van toepassing).
        </li>
      </ol>

      <br />
      <li>
        <strong>
          Levering, klachttermijn en uitbetaling
        </strong>
      </li>
      <ol>
        <li>
          Verkoper staat er voor in dat het Product voldoet aan de in de
          Advertentie vermelde specificaties, aan de redelijke eisen van
          deugdelijkheid en/of bruikbaarheid en bestaande wettelijke bepalingen
          en/of overheidsvoorschriften.
        </li>
        <li>
          Zodra Koper de Koopsom, Servicekosten en eventuele verzendkosten heeft
          voldaan, ontvangt Verkoper een (betalings)bevestiging. Verkoper dient
          vervolgens voor eigen rekening en risico zorg te dragen voor de
          correcte en tijdige levering van het Product, uiterlijk binnen 3
          werkdagen na ontvangst van de bevestiging en instructies van Whoppah.
          Ook dient de Professionele Verkoper het retouradres te vermelden voor
          het geval Koper zich wenst te beroepen op het herroepingsrecht.
        </li>
        <li>
          Verkochte Producten dienen te worden verzonden minimaal met Track &
          Trace. Voor zover mogelijk kan Verkoper voor de verzending en levering
          gebruik maken van Derde Aanbieders. Verkoper draagt het risico van
          beschadiging of verlies van het Product tijdens verzending.
        </li>
        <li>
          Koper heeft na betaling van de Koopsom, 10 dagen de tijd om bij
          Verkoper aan te geven of hij het Product in goede orde heeft
          ontvangen. Indien Koper tijdig klaagt over de niet- of niet tijdige
          levering, dan wel non-conformiteit van het Product, wordt de
          uitbetaling aan Verkoper (tijdelijk) opgeschort. Op dat moment treedt
          de dispuutprocedure van artikel 8 in werking.
        </li>
        <li>
          Zodra Koper heeft bevestigd dat de levering is geslaagd, dan wel de
          klachttermijn van artikel 6.4 is verstreken, ontvangt Verkoper van
          Whoppah per e-mail een bevestiging van de aanstaande uitbetaling aan
          Verkoper van de Koopsom met aftrek van de Verkoperscommissie (voor
          zover van toepassing). Uitbetaling zal plaatsvinden uiterlijk binnen
          10 dagen na ontvangst van de bevestiging op het door Verkoper
          opgegeven bankrekeningnummer.
        </li>
      </ol>

      <br />
      <li>
        <strong>
          Ontbinding en retour
        </strong>
      </li>
      <ol>
        <li>
          Indien Verkoper een consument (Particuliere verkoper) betreft, is
          ontbinding en retour van een gekocht Product uitgesloten en komt Koper
          geen beroep op het herroepingsrecht toe.
        </li>
        <li>
          Koper is verplicht het Product te inspecteren op gebreken direct na
          ontvangst. Daarbij behoort Koper de kwaliteit en/of kwantiteit van het
          Product te onderzoeken.
        </li>
        <li>
          Indien Verkoper een Professionele Verkoper is, erkent en aanvaardt de
          Professionele Verkoper dat Kopers die consument zijn en woonachtig in
          een land binnen de Europese Economische Ruimte in bepaalde gevallen
          het recht hebben om binnen de geldende wettelijke termijn van 14 dagen
          na ontvangst van het Product, de (koop)overeenkomst (zonder opgaaf van
          redenen) te herroepen. De Professionele Verkoper zal daaraan zijn
          volledige medewerking verlenen conform toepasselijk consumentenrecht
          en de bepalingen in dit artikel.
        </li>
        <li>
          Als de Koper gebruik wenst te maken van het herroepingsrecht, dient
          dit te worden gemeld binnen de bedenktermijn door middel van het (door
          de Professionele Verkoper aangeboden) modelformulier voor herroeping
          of op andere ondubbelzinnige wijze aan de Professionele Verkoper.
        </li>
        <li>
          Ter bevordering van de afhandeling van een retourzending zal de Koper,
          voorafgaand aan de retourzending van een Product, Whoppah hiervan op
          de hoogte te stellen. Na deze melding, wordt de betaling van de
          Koopsom opgeschort totdat de retourzending is afgehandeld.
        </li>
        <li>
          Koper is verplicht om gedurende de bedenktijd van 14 dagen zorgvuldig
          met het Product en de verpakking om te gaan. Koper zal het Product
          slechts uitpakken of gebruiken in de mate die nodig is om de aard, de
          kenmerken en de werking daarvan vast te stellen.
        </li>
        <li>
          Koper retourneert het Product met alle geleverde toebehoren, zover als
          redelijkerwijs mogelijk in originele staat en verpakking zo snel
          mogelijk, maar binnen een termijn van 14 dagen na melding van de
          herroeping naar het door Professionele Verkoper opgegeven retouradres.
          De kosten voor het retourneren van het Product zijn voor rekening van
          Koper, tenzij Koper met Professionele Verkoper anders is
          overeengekomen.
        </li>
        <li>
          Tenzij de Professionele Verkoper aanbiedt het Product zelf bij Koper
          op te halen, mag Whoppah wachten met de terugbetaling van de Koopsom
          aan Koper tot de Professionele Verkoper het Product heeft ontvangen of
          tot Koper aantoont dat het Product is teruggezonden, naar gelang welk
          tijdstip eerder valt. De terugbetaling is kosteloos voor Koper.
        </li>
        <li>
          Indien, om wat voor reden dan ook, de Koopsom reeds is uitbetaald aan
          Professionele Verkoper, dan is Professionele Verkoper verplicht de
          Koopsom, inclusief eventuele verzendkosten en retourkosten (voor zover
          overeengekomen) aan Koper te vergoeden. Deze terugbetaling door de
          Professionele Verkoper dient plaats te vinden binnen 14 dagen na de
          melding van herroeping. Echter, het is Professionele Verkoper
          toegestaan de terugbetaling uit te stellen tot het moment dat het
          Product retour is ontvangen, dan wel de Koper heeft aangetoond dat het
          Product is teruggezonden.
        </li>
        <li>
          Het risico en de bewijslast voor de correct en tijdige uitoefening van
          het herroepingsrecht ligt bij Koper. Indien de Koper op de
          voorgeschreven wijze van zijn herroepingsrecht gebruik heeft gemaakt,
          komen ten hoogste de retourkosten voor zijn rekening.
        </li>
        <li>
          Whoppah is geen partij bij de (koop)overeenkomst en niet gehouden enig
          bedrag – de Servicekosten en Verkoperscommissie daaronder begrepen –
          aan Koper respectievelijk Professionele Verkoper te vergoeden als
          gevolg van een geldige herroeping van de (koop)overeenkomst.
        </li>
      </ol>

      <br />
      <li>
        <strong>
          Dispuutprocedure
        </strong>
      </li>
      <ol>
        <li>
          Bij vragen en/of klachten dient Koper zich rechtstreeks tot de
          betreffende Verkoper te wenden. Verkoper garandeert dat ontvangen
          vragen of klacht van Kopers binnen achtenveertig (48) uur worden
          beantwoord. Zowel Koper als Verkoper erkennen dat Whoppah in deze
          gevallen op geen enkele wijze aansprakelijk is, inclusief maar niet
          beperkt tot eventuele ondeugdelijkheid van het aangeschafte Product.
        </li>
        <li>
          Ingeval van een dispuut tussen Verkoper en Koper over de kwaliteit,
          het al dan niet verzonden of geretourneerd zijn van een Product,
          dienen Verkoper en Koper dit onderling proberen op te lossen. Indien
          Verkoper en Koper niet tot een oplossing komen, zal Whoppah zich
          inspannen om een oplossing te vinden waarbij Verkoper verplicht is om
          hieraan medewerking te verlenen. Indien Koper en Verkoper niet tot een
          oplossing komen zal Whoppah desgevraagd een besluit nemen waaraan
          Verkoper en Koper accepteren gebonden te zijn. Eventuele
          (uit)betalingen worden door Whoppah gedurende de looptijd van een
          dispuut opgeschort.
        </li>
        <li>
          Indien Verkoper een verzendbewijs kan tonen en Koper niet kan aantonen
          dat er sprake is van een non-conformiteit, wordt er uitbetaald. Indien
          Verkoper geen verzendbewijs kan tonen en/of Koper maakt aannemelijk
          dat er sprake is van non-conformiteit volgt de dispuutprocedure en
          wordt de betaling gedurende de looptijd van het dispuut opgeschort.
          Bij een eventueel dispuut omtrent de (tijdige) verzending/levering van
          een Product, is de Track & Trace code van de transporteur leidend,
          behoudens de mogelijkheid tot tegenbewijs. Koper en Verkoper
          conformeren zich in voorkomend geval aan het dispuutbesluit van
          Whoppah.
        </li>
      </ol>

      <br />
      <li>
        <strong>
          Intellectuele eigendom
        </strong>
      </li>
      <ol>
        <li>
          Alle IE-rechten met betrekking tot het Platform, de Applicatie
          inclusief doorontwikkelingen daarvan, en de databank met Advertenties
          berusten uitsluitend bij Whoppah of haar licentiegevers.
        </li>
        <li>
          Onder deze Voorwaarden, verkrijgt Gebruiker enkel een beperkt,
          niet-exclusief, niet-(sub-)licentieerbaar en niet-overdraagbaar recht
          om de op het Platform aangeboden Diensten te gebruiken. Gebruiker
          erkent dat alle IE-rechten betreffende het Platform, de verzameling
          Advertenties, de vormgeving van en content op (mobiele) website(s)
          en/of Applicatie eigendom zijn en blijven van Whoppah en op geen
          enkele manier door de Gebruiker - zonder expliciete, voorafgaande
          schriftelijke toestemming daartoe van Whoppah - mogen worden
          (her)gebruikt.
        </li>
        <li>
          Het is Gebruiker niet toegestaan het Platform en/of de Applicatie, te
          (doen) wijzigen, te decompileren, (de code) te verveelvoudigen, te
          vertalen of anderszins aan reverse engineering te onderwerpen.
        </li>
        <li>
          Gebruiker zal zich bij het gebruik van het Platform en de Applicatie
          verder tevens onthouden van:
          <ol>
            <li>
              het direct dan wel indirect kopiëren, hergebruiken of
              verveelvoudigen van (onderdelen van) het Platform en/of de
              Applicatie;
            </li>
            <li>
              het direct dan wel indirect kopiëren, hergebruiken of
              verveelvoudigen van Advertenties, daaronder begrepen Advertenties
              van derden, behoudens RSS feeds voor persoonlijk gebruik en/of
              nieuwsberichten tot een maximum aantal van 100 Advertenties of 100
              hyperlinks naar Advertenties;
            </li>
            <li>
              het (laten) wijzigen of (laten) verwijderen van enige aanduiding
              of verwijzing in het Platform en/of de Applicatie naar Whoppah, de
              IE-rechten van Whoppah, het vertrouwelijke karakter daarvan, of
              enige andere door Whoppah aangebrachte verwijzing;
            </li>
            <li>
              het (doen) verspreiden van virussen, wormen, Trojaanse paarden,
              rootkits, spyware, hoaxes of andere vormen van malware;
            </li>
            <li>
              andere handelingen die in strijd zijn met deze Voorwaarden en/of
              toepasselijke wet- of regelgeving.
            </li>
          </ol>
        </li>
        Niets in deze Voorwaarden is bedoeld om enig IE-recht aan Gebruiker over
        te dragen. Gebruiker zal zich onthouden van handelingen die inbreuk
        (kunnen) maken op de IE-rechten van Whoppah of derden.
      </ol>

      <br />
      <li>
        <strong>
          Onderhoud Platform
        </strong>
      </li>
      <ol>
        <li>
          Ondanks dat het Platform, de (mobiele) website en Applicatie van
          Whoppah met grote zorg zijn samengesteld, garandeert Whoppah niet dat
          het Platform, de (mobiele) website en de Applicatie foutloos werken of
          zonder (technische) gebreken zijn. Het Platform en de Applicatie en
          alle daarop van toepassing zijnde functionaliteiten worden aangeboden
          ‘as is’.
        </li>
        <li>
          Whoppah streeft er voortdurend naar om eventuele gebreken in het
          Platform of de Applicatie zo spoedig mogelijk op te lossen teneinde
          het Platform en de Applicatie optimaal beschikbaar te laten zijn.
          Whoppah heeft te allen tijde het recht om zonder voorafgaande
          kennisgeving de toegang tot het Platform of de Applicatie (tijdelijk)
          buiten gebruik te stellen of het gebruik daarvan te beperken, voor
          zover dit noodzakelijk is in het kader van onderhoud, of om updates,
          releases, aanpassingen of verbeteringen in het Platform of de
          Applicatie te kunnen doorvoeren. Dit brengt nimmer een recht op
          (schade)vergoeding voor Gebruiker jegens Whoppah met zich mee.
        </li>
        <li>
          Whoppah biedt geen enkele garantie wat betreft het behoud of
          ongewijzigd laten van bepaalde functionaliteiten of Diensten van het
          Platform of de Applicatie, na een update of nieuwe release.
        </li>
      </ol>
      <br />
      <li>
        <strong>
          Bescherming van persoonsgegevens
        </strong>
      </li>
      <ol>
        <li>
          Om een Account aan te maken en gebruik te maken van de Diensten, zal
          Whoppah persoonsgegevens van Gebruiker verwerken. De verwerking van
          persoonsgegevens geschiedt conform de Privacyverklaring van Whoppah en
          toepasselijke wet- en regelgeving op het gebied van de bescherming van
          persoonsgegevens.
        </li>
        <li>
          Voor zover Whoppah bij het leveren van de Diensten tevens gebruik
          maakt van Derde Aanbieders, worden – voor zover noodzakelijk voor de
          uitvoering van de Dienst – bepaalde persoonsgegevens gedeeld met die
          Derde Aanbieders. Op die verwerking is dan (tevens) de
          privacyverklaring van de betreffende Derde Aanbieder van toepassing.
        </li>
        <li>
          Indien en voor zover Gebruiker van Whoppah bepaalde persoonsgegevens
          van een andere Gebruiker ontvangt, garandeert Gebruiker die
          persoonsgegevens uitsluitend te verwerken voor de uitvoering van of in
          samenhang met de (koop)overeenkomst met de andere Gebruiker, zulks met
          inachtneming van de toepasselijke wet- en regelgeving op het gebied
          van de bescherming van persoonsgegevens.
        </li>
      </ol>

      <br />
      <li>
        <strong>
          Communicatie en beoordelingen
        </strong>
      </li>
      <ol>
        <li>
          Verkoper en Koper kunnen via het Platform met elkaar communiceren via
          een chatdienst.
        </li>
        <li>
          Whoppah slaat alle communicatieberichten op en kan deze inzien en
          gebruiken om (i) Koper en Verkoper te ondersteunen in geval van vragen
          of klachten in het kader van een dispuutprocedure, (ii) te beoordelen
          of Verkoper dan wel Koper aan de vereisten van de (koop)overeenkomst
          en/of deze Voorwaarden heeft voldaan, (iii) (het gebruik van) de
          chatdienst te analyseren en te kunnen verbeteren.
        </li>
        <li>
          Communicatieberichten van de chatdienst zullen worden bewaard voor de
          duur van beantwoording van de vraag of klacht, dan wel totdat er een
          oplossing is voor een dispuut. Daarna worden de gegevens verwijderd,
          dan wel in geanonimiseerde vorm bewaard, waarbij dat laatste enkel de
          analyse, verbetering en optimalisatie van de chatdienst tot doel
          heeft.
        </li>
        <li>
          Verkoper en Koper zullen zich onthouden van het opnemen
          discriminerende, beledigende, suggestieve en/of aanstootgevende taal
          in hun communicatie.
        </li>
      </ol>
      <br />
      <li>
        <strong>
          Aansprakelijkheid
        </strong>
      </li>
      <ol>
        <li>
          Voor zover wettelijk toegestaan, aanvaardt Whoppah geen enkele
          aansprakelijkheid voor enige schade en/of kosten voortvloeiende uit
          het gebruik van het Platform en/of de Diensten.
        </li>
        <li>
          Whoppah is verder nimmer aansprakelijk voor de uitvoering van (een van
          de) Diensten door Derde Aanbieders, dan wel voor eventuele geschillen
          tussen een Gebruiker en een Derde Aanbieder. Bij het gebruik van Derde
          Aanbieders gelden (tevens) de algemene (leverings)voorwaarden van de
          betreffende Derde Aanbieder.
        </li>
        <li>
          Voor zover Whoppah aansprakelijk zou zijn voor enige schade of kosten
          uit welke hoofde dan ook, dan is die aansprakelijkheid beperkt tot
          vergoeding van de directe schade zulks bovendien tot een bedrag van
          maximaal € 500,- (zegge: vijfhonderd euro) per jaar. Onder directe
          schade wordt uitsluitend verstaan: materiële schade aan zaken,
          redelijke kosten gemaakt ter voorkoming of beperking van directe
          schade en redelijke kosten gemaakt ter vaststelling van de
          schadeoorzaak, de aansprakelijkheid, de directe schade en de wijze van
          herstel.
        </li>
        <li>
          De aansprakelijkheidsbeperkingen zoals bedoeld in de artikelen 13.1 en
          13.3 komen te vervallen indien de schade het gevolg is van opzet of
          bewuste roekeloosheid aan de zijde van Whoppah.
        </li>
        <li>
          De eventuele aansprakelijkheid van Whoppah jegens Gebruiker ontstaat
          slechts indien en voor zover Gebruiker Whoppah onverwijld schriftelijk
          in gebreke stelt, waarbij een termijn van minimaal 14 dagen voor de
          zuivering van de tekortkoming is gesteld, en Whoppah ook na die
          termijn blijvend in gebreke is gebleven ten aanzien van haar
          verplichtingen. De ingebrekestelling dient een zo volledig en
          gedetailleerd mogelijke omschrijving van de tekortkoming te bevatten
          opdat Whoppah in de gelegenheid wordt gesteld adequaat te reageren.
        </li>
        <li>
          De mogelijkheid van Gebruiker tot het vorderen van schadevergoeding
          vervalt indien deze vordering niet binnen 12 maanden nadat de schade
          zich heeft voorgedaan in een juridische procedure aanhangig is
          gemaakt.
        </li>
      </ol>
      <br />
      <li>
        <strong>
          Toepasselijk recht en geschillen
        </strong>
      </li>
      <ol>
        <li>
          Deze Voorwaarden worden uitsluitend beheerst door Nederlands recht.
        </li>
        <li>
          Eventuele geschillen tussen Gebruiker en Whoppah voortvloeiende uit of
          samenhangende met deze Voorwaarden, worden voorgelegd aan de bevoegde
          rechter binnen het arrondissement van de vestigingsplaats van Whoppah,
          tenzij bepalingen van dwingend recht hiervoor een andere bevoegde
          rechter aanwijzen.
        </li>
      </ol>
    </ol>

    <i>Amsterdam, november 2019</i>
  </body>
</html>
